Na przestrzeni wielu lat Uli udało się wyhodować kilka naprawdę wartościowych szczepów roślin. Receptury ich pielęgnacji oraz nasiona strzeże w sejfie ukrytym w przybudówce na tyłach ogrodu. Do sejfu prowadzi k drzwi, każde z nich zamknięte na klucz. Ula jednak bardzo martwi się o to, że takie zamki bardzo łatwo jest otworzyć wytrychem. Postanowiła poprosić swojego kolegę Mieszka o skonstruowanie dla niej dodatkowych szyfrów, które dopiero po ich odgadnięciu zwalniałyby mechanizm otwierania drzwi. Niestety ma do dyspozycji ograniczone środki i nie może obstawić w ten sposób każdego wejścia. Mimo to chciałaby wybrać jakąś korzystną opcję. Ula chciałaby, żeby trudność złamania szyfru rosła wykładniczo wraz z pokonywaniem kolejnych drzwi. Przykładowo jeżeli szyfry będą założone na drzwi numer 1, 2 i 4 (gdzie drzwi 1 to te najbliżej sejfu), to złamanie szyfru na drzwiach 1 powinno być 2 razy trudniejsze niż w drzwiach 2 oraz 8 razy trudniejsze niż w drzwiach 4.

Mieszko w oparciu o wymagania i możliwości Uli przedstawił jej n propozycji rozstawienia szyfrów, z których Ula zdecyduje się wybrać spośród m najlepszych. Zakładamy, że rozstawienie jest lepsze od innego, jeżeli sumaryczna trudność złamania jego szyfrów jest większa.

Wejście:
W pierwszej linii wejścia pojawią się 3 liczby naturalne n, k oraz m, gdzie n jest liczbą propozycji Mieszka, k liczbą drzwi, a m liczbą propozycji, które Ula będzie brała pod uwagę.
W kolejnych n liniach pojawią się opisy ofert składające się k znaków, gdzie 'o' oznacza drzwi bez szyfru, a 'X' oznacza drzwi z szyfrem. Zakładamy, że od lewej znajdują się drzwi położone najbliżej sejfu.

1 ≤ n ≤ 10000000
1 ≤ k ≤ 20
m ≤ n
Wyjście:
Na wyjściu program ma wypisać m pierwszych propozycji uporządkowanych od najlepszej.

Przykład:
Wejście:
7 5 3
XoooX
oXXXX
ooXoX
oooXX
XXooo
oXoXo
XooXo

Wyjście:
XXooo
XooXo
XoooX
Uwaga: Zadanie ma być samodzielną implementacją algorytmu sortowania w czasie liniowym.
